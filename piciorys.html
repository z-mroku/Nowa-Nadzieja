<!DOCTYPE html>
<html lang="pl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Piciorys Chudego – Od Dna do Światła</title>
  <link rel="stylesheet" href="assets/css/style.css">
  <style>
    .newspaper-article { background-color: #fdf5e6; padding: 25px; border: 1px solid #ccc; box-shadow: 3px 3px 8px rgba(0,0,0,0.2); max-width: 900px; margin: 30px auto; }
    .newspaper-headline-wrapper { border-bottom: 3px double #333; padding-bottom: 20px; margin-bottom: 20px; }
    .newspaper-headline { text-align: center; font-family: 'Playfair Display', serif; font-size: 2em; font-weight: 900; text-transform: uppercase; letter-spacing: 1px; color: #9d261d; text-shadow: 1px 1px 1px rgba(0,0,0,0.3); }
    .newspaper-headline-quote { text-align: center; font-style: italic; margin-top: 15px; font-family: 'Georgia', serif; font-size: 1.1em; line-height: 1.6; }
    .newspaper-text-content { font-family: 'Georgia', 'Times New Roman', serif; font-size: 1.1em; line-height: 1.7; color: #333; text-align: justify; }
    @media (min-width: 768px) { .newspaper-text-content { column-count: 2; column-gap: 30px; } }
    .speak-button-container { text-align: center; margin: 25px 0; }
    .speak-button { padding: 10px 20px; font-size: 1.1em; font-weight: bold; border: none; border-radius: 25px; cursor: pointer; color: #fff; background-color: #28a745; }
  </style>
</head>
<body>
  <header>
    <h1>Piciorys Chudego</h1>
    <a href="index.html" class="back-to-home-button">⟵ Powrót</a>
  </header>
  <main>
    <article class="newspaper-article">
      <div id="piciorys-wstep">
        <div class="newspaper-headline-wrapper">
          <h2 class="newspaper-headline">Nazywam się ALKOHOL!!</h2>
          <p class="newspaper-headline-quote">„Jestem potężniejszy jak wszystkie armie tego świata. Ja zniszczyłem więcej ludzi jak wszystkie wojny. Ja spowodowałem miliony wypadków i zniszczyłem więcej domów i rodzin jak wszystkie fale sztormowe i powodzie razem. Ja jestem najwredniejszym złodziejem tego świata. Ja kradnę co roku miliardy. Ja znajduje swoje ofiary zarówno wśród bogatych jak i biednych, zarówno wśród młodych jak i starych, pośród silnych i słabych. Ja jestem nieustanny, podstępny i nieprzewidywalny. Ja jestem wszędzie: w domu, na ulicy, w fabryce, w biurze, na morzu i w powietrzu. Ja przynoszę chorobę, biedę i śmierć. Ja nie daję nic i zabieram wszystko. Ja jestem Twoim najgorszym wrogiem: Ja jestem ALKOHOL.”</p>
        </div>
      </div>
      <div class="speak-button-container"><button id="speakBtn1" class="speak-button">▶️ Odsłuchaj Wstęp</button></div>
      <div id="piciorys-historia" class="newspaper-text-content">
        <p>Miałem okazję urodzić się pod koniec lat 70., w roku 1979, kiedy to trzepak do dywanów zastępował telefon, komputer i konsolę do gier, a wyobraźnia była najlepszą grą, która potrafiła kreować rzeczywistość, nie zostawiając miejsca na nudę. Zawsze znalazł się jakiś pomysł na zabawę, wysiłek fizyczny i kreatywność. Każdy dzień dawał namiastkę radości.</p>
        <p>Były to czasy, w których zbierało się kasety magnetofonowe z ulubionymi wykonawcami, a sprzęt audio do ich odtwarzania odgrywał istotną rolę. Wracało się po szkole do domu, tylko po to, by zostawić tornister i pójść na dwór, wracając dopiero, gdy się ściemniało, na obiadokolację.</p>
        <p>Byłem skrytym dzieckiem, choć z marzeniami i ambicjami tłumionymi gdzieś w głębi podświadomości. Zawsze chodziłem własnymi ścieżkami, czując, że świat mnie nie rozumie. Już wtedy, odkąd skończyłem szóstą klasę podstawówki, dręczył mnie jakiś dziwny ból istnienia — nie potrafiłem nigdzie znaleźć sobie miejsca.</p>
        <p>Wychowałem się na kasetach VHS i magnetofonowych, systemie operacyjnym MS-DOS i amigowskim Workbenchu. Moimi rodzicami byli Ryszard, który pracował w tamtych czasach w Hucie im. Lenina na stanowisku ślusarza-spawacza, oraz mama Anna, która zajmowała się domem, mną i moim rodzeństwem. Był to brat Grzegorz – od najmłodszych lat osoba zaborcza, bezkompromisowa, zazdrosna o wszystko, mściwa i zawistna; musiało być tak, jak on chciał, albo wcale – oraz brat Artur, z którym łączyły mnie głębokie więzi. Pomagaliśmy sobie w szkole i na podwórku w pełnym tego słowa znaczeniu. Ja z tej trójki byłem najmłodszy.</p>
        <p>Z tamtych czasów najmilej wspominam bajki, jakie mama czytała nam przed snem. To najwspanialsze wspomnienie, ten czas i ciepło — nigdy tego nie zapomnę. Mama była dla nas prawdziwym oparciem: pomagała w lekcjach i codziennym życiu, dbała o to, by nigdy niczego nam nie brakowało, nawet swoim kosztem.</p>
        <p>Sięgając pamięcią w te lata, przypominam sobie, że alkohol był w domu, wbrew pozorom, częstym gościem. Pojawiał się na stole z różnych okazji, jak i bez nich. Mój ojciec był zapalonym koneserem tych trunków, więc w domu często dochodziło do kłótni, sprzeczek i awantur, a po nich następowały ciche dni. W takich chwilach czułem lęk, strach, smutek i zagubienie. Rozdzierało mnie to od wewnątrz, gdyż kochałem oboje rodziców i nie potrafiłem tego zrozumieć.</p>
        <p>Podczas tych słownych potyczek w domu robiło się głośno, można było wyczuć olbrzymie napięcie. Powietrze gęstniało, a w domu stawało się ciemniej, jak przed burzą — atmosfera była napięta do granic wytrzymałości. Omijałem więc te akcje, po prostu wychodząc z domu, a czas spędzałem na ogół ze starszymi kolegami.</p>
        <p>Moja styczność z alkoholem zaczęła się w czwartej klasie szkoły podstawowej — podpijałem ojcu otwarte piwo czy inny trunek, w zależności od tego, na co miał ochotę. Była to raczej dziecięca, nieodparta ciekawość. Po spróbowaniu tych trunków czułem się doroślejszy, a niewielkie ilości alkoholu działały kojąco: lekki szum w głowie, pewność siebie i wewnętrzny spokój, natychmiastowe wyciszenie i poczucie olbrzymiej ulgi.</p>
        <p>Życie toczyło się dalej. W szóstej klasie szkoły podstawowej, po lekcjach, wypiliśmy z kolegą po dwa piwa. Już przy drugiej puszce pojawiły się przyjemne doznania: odwaga, radość, samozadowolenie i uczucie zrzucenia z pleców ogromnego balastu. Byłem zdziwiony tym, jak inaczej postrzegam otaczającą mnie rzeczywistość. Czas jakby nie miał znaczenia, sprawy, które rano wydawały się ważne, stawały się błahe, a ja czułem się męski i wyluzowany. Stan ten minął po około pięciu godzinach i do domu wróciłem zupełnie normalnie.</p>
        <p>Pod koniec siódmej klasy, po rozdaniu świadectw, zaplanowaliśmy imprezę: ognisko, kiełbasa, przekąski i, rzecz jasna, alkohol. Była nas ośmioosobowa ekipa i każdy miał coś kupić. Okazało się, że trunków jest naprawdę sporo, bo każdy przyniósł butelkę wódki, jakieś wino i kilka piw. Impreza się rozkręcała, a rozmowy stawały się coraz bardziej wylewne z każdym kolejnym kieliszkiem. Czułem się wolny, czułem smak wakacji i przygody. Wódka potęgowała ten stan, dając poczucie beztroski i euforii.</p>
        <p>Stan ten drastycznie się zmienił, gdy zaczęliśmy pić piwo. Po nim język zaczął mi się plątać i doszły problemy z równowagą. Często grawitacja brała górę, a ja lądowałem na ziemi. Długo leżeliśmy skryci w Puszczy Niepołomickiej. Do domu wróciłem późnym wieczorem, bardzo zmarnowany, niewiele pamiętając z ostatnich godzin. Rodzice już spali, więc mi się upiekło. Następnego dnia, oprócz silnego bólu głowy i mdłości, miałem wyrzuty sumienia i poczucie wstydu, gdy patrzyłem na wczorajsze, ubłocone i obrzygane ubrania.</p>
        <p>Chcąc dowiedzieć się, co działo się na imprezie, poszedłem do Piotrka. Gdy zobaczył mnie w drzwiach, stwierdził, że wyglądam marnie, ale impreza była udana i zakończyła się śpiewaniem modnych piosenek.</p>
        <p>Poszliśmy na spacer i wtedy dowiedziałem się, że na nasze dolegliwości jest lekarstwo w pobliskim sklepie. Ochoczo ruszyłem z towarzyszem niedoli. Przy kasie Piotrek poprosił o dwa czteropaki piwa, bodajże Okocim. Wychodząc ze sklepu, rzucił hasłem: „Czym się strułeś, tym się lecz”. Udaliśmy się na miejsce wczorajszej libacji. Widok był porażający: wszędzie walały się puste butelki, kubki i resztki jedzenia. Ogarnęliśmy naszą miejscówkę i otworzyliśmy piwo. Byłem sceptyczny, bo sam zapach wywoływał u mnie odruch wymiotny. Przełamałem się jednak i wypiłem kilka łyków. Zimne piwo skutecznie zabiło swój smak i, o dziwo, objawy grypopodobne zaczęły ustępować. Głowa przestała boleć, a samopoczucie znacznie się poprawiło.</p>
        <p>Życie toczyło się dalej, a alkohol pojawiał się w nim coraz bardziej systematycznie. Piłem około ośmiu piw tygodniowo, w weekendy dochodziły do tego dwa czteropaki, pite najczęściej w samotności. Rodzice dostrzegali moje zmiany. Zaczęło się od tłumaczenia o szkodliwości alkoholu, próśb i gróźb, a skończyło na szlabanach. Moje stosunki z rodzicami znacznie się ochłodziły, a z ojcem praktycznie nie rozmawiałem.</p>
        <p>Zaczęła się zasadnicza szkoła zawodowa, nowe przyjaźnie i znajomości. Nowo poznani koledzy także ze smakiem pili alkohol. Wtedy w tygodniu wypijałem trzy czteropaki i „podróżną” setkę wódki. W sobotę była to połówka przepijana piwem, a w niedzielę zwykle dwa piwa, żeby „łapać wiatr w żagle”. Picie odbijało się na nauce, a moją uwagę zaprzątały myśli o pozalekcyjnych spotkaniach przy piwie.</p>
        <p>Okres zawodówki się skończył, a ja dostałem powołanie do wojska. Na komisji lekarskiej, po przejrzeniu mojej dokumentacji medycznej, orzeczono, że w związku z wypadkiem z dzieciństwa, którego konsekwencją był prawie całkowity niedowład lewej stopy, otrzymuję kategorię „D” – niezdolny do służby w czasie pokoju. Było mi to w sumie obojętne. W domu były same awantury, więc taka ucieczka przydałaby się i mnie, i rodzicom. Szybko znalazłem pracę w piekarni, gdzie uczyłem się rzemiosła. Już po kilku miesiącach awansowałem z pomocnika na piekarza piecowego – jedną z najbardziej odpowiedzialnych funkcji w zakładzie. W ciągu dwunastogodzinnej zmiany byłem odpowiedzialny za upieczenie 12 000 bułek oraz chleba. W piekarni alkohol także był obecny, raczej nikt od niego nie stronił. W czasie nocnej zmiany wypijaliśmy po butelce 0,5 l na głowę.</p>
        <p>W 2001 roku poznałem Asię, moją przyszłą żonę. Pracowałem nadal w piekarni, ale piłem trochę mniej. Po skończonej piątkowej nocce, w sobotę rano, jechałem prosto do Jaworzna, gdzie mieszkała. Spędzaliśmy razem całą sobotę i trochę niedzieli, bo w niedzielę wieczorem zaczynałem pracę. Nadal piłem podobne ilości, odczuwając potężne zmęczenie, które łagodził tylko alkohol. Po trzech latach pracy w zawodzie mogłem starać się o tytuł czeladnika. Po zdanych egzaminach uzyskałem go z wynikiem bardzo dobrym.</p>
        <p>W późniejszym czasie zaczęły się problemy, a także zmiany w grafiku. Przewidziałem te zmiany i dalsze podejście do pracy. Na początku właściciel przymykał oko, gdyż byłem jednym z lepszych pracowników. Jak mówili koledzy, „urodziłem się z tym”. Dawał mi wielokrotnie szansę na opamiętanie, z której nie skorzystałem, pijąc dalej. Po sześciu latach pracy w firmie otrzymałem wypowiedzenie. Byłem wtedy wściekły na siebie i na byłego szefa. Wstydziłem się przed rodziną i żałowałem, że nie umiałem wykorzystać danej mi szansy.</p>
        <p>Straciłem pracę w 2005 roku, a znalezienie jakiejkolwiek innej graniczyło z cudem. Imałem się wtedy różnych dorywczych zajęć, jak koszenie trawy. Alkohol nadal był moim towarzyszem. Piłem codziennie około ośmiu piw, czasem do tego setkę wódki. W weekendy wciąż jeździłem do Asi, gdzie miałem krótką przerwę od picia.</p>
        <p>Pewnego dnia, wracając od Asi, wstąpiłem do sklepu, kupując papierosy i pół litra wódki oraz cztery piwa. Na dworcu okazało się, że pociąg ma opóźnienie, więc rozpocząłem konsumpcję. Zanim się obejrzałem, butelka po wódce była już pusta. Chwilę później nadjechał pociąg. Siadając w nim, byłem już lekko wstawiony. W przedziale raczyłem się piwem. Zanim dotarłem do Krakowa, opróżniłem cztery puszki. Byłem już dobrze pijany i chyba lekko się zataczałem. W Krakowie dokupiłem jeszcze dwa piwa i poszedłem na busa do Niepołomic. Podczas jazdy wypiłem je, a moja faza znacznie się pogłębiła, przez co byłem mało kontaktowy. Wysiadając w swoim mieście, panował już mrok i obficie padało. Ruszyłem wolnym krokiem w kierunku domu. Dochodząc do ruchliwej ulicy bez pasów i świateł, wkroczyłem na jezdnię. Pamiętam tylko głośny huk i uczucie szybowania w powietrzu.</p>
        <p>Obudziłem się w szpitalu. Z opowieści pielęgniarki dowiedziałem się, że wpadłem pod samochód, a uderzenie było tak potężne, że wyleciałem z butów kilkanaście metrów. Upadłem na przeciwległy pas, gdzie po chwili przeciągnął mnie drugi samochód. O dziwo, nie miałem nic złamanego, choć obrażenia narządów wewnętrznych były tak bolesne, że wymagały morfiny. Brat Artur, który przyjechał w odwiedziny, po prostu mnie nie poznał. Po dziewięciu dniach, wychodząc ze szpitala, ordynator powiedział do mnie: „Panie Krzysztofie, z takich wypadków żywym się nie wychodzi. Za zwrócone życie niech pan jedzie do Częstochowy podziękować”.</p>
        <p>Po tym zdarzeniu zaczął się czas refleksji. Obiecywałem sobie, że nie tknę już alkoholu. Oczywiście za spowodowanie wypadku poniosłem konsekwencje prawne: rozprawa w sądzie i dotkliwa kara finansowa. Moje obietnice co do niepicia okazały się pustymi słowami. Już miesiąc później nawaliłem się na Dniach Niepołomic. Pojawili się koledzy, których nie widziałem dwa czy trzy lata. I tak się zaczęło: od czterech piw na głowę po 0,75 l przepijane piwem.</p>
        <p>Stałej pracy jak nie było, tak nie było, pomimo moich starań. Nadal jeździłem do swojej dziewczyny, Asi, która wówczas także nie pracowała. Siedząc u niej, postanowiliśmy wyjechać do Czech za chlebem. Bez namysłu znaleźliśmy się u naszych sąsiadów i oboje podjęliśmy pracę przy składaniu telewizorów. W Czechach stopniowo przestałem pić, może nie całkiem – tygodniowo były to dwa, trzy piwa. Wróciłem do pasji gotowania i to ja byłem kapitanem w kuchni. Wolny czas spędzaliśmy aktywnie, zwiedzając kraj, zabytki i ciekawe miejsca, poznając kulturę i język. Były też wypady do lasu na grzyby, co obojgu sprawiało nam przyjemność. Czas płynął błogo, mieliśmy pracę, pieniądze i siebie.</p>
        <p>Aż do dnia, w którym zadzwonił do mnie brat Grzegorz z informacją, że Artur miał poważny wypadek i leży w szpitalu w śpiączce, ale jego stan jest stabilny. Chciałem wracać od razu, ale brat zapewnił mnie, że nie ma pośpiechu, więc przełożyliśmy wyjazd na następny dzień. Rano wsiedliśmy w pociąg. Czułem olbrzymi niepokój, ale i wielką nadzieję, że wszystko będzie dobrze. Chwilę później zadzwonił telefon z informacją, że brat zmarł nad ranem. Grunt osunął mi się spod nóg, czas stanął w miejscu, niewiele do mnie docierało. W głowie szalała burza uczuć: smutek, bezsilność i wielkie poczucie winy, że nie zdążyłem, że nie było mnie przy nim, gdy odchodził.</p>
        <p>Pogrzeb odbył się cztery dni później. Po nim upiłem się do nieprzytomności, co w żaden sposób nie ukoiło bólu, który zawładnął moim sercem. Czas wolny, który dostałem z firmy, dobiegł końca. Wróciliśmy z Asią do pracy, a ja do starych nawyków, czyli picia. Następstwem tego były kłótnie i zaniedbywanie obowiązków. Wypijałem wtedy od siedmiu do dziewięciu piw dziennie. Zmieniłem pracę na wyrób knedlików. Byłem tam sam sobie szefem, więc picie nie stanowiło problemu, wystarczyło, że praca była wykonana perfekcyjnie. Kryzys, który panował w tamtych latach, odbił się również na mojej pracy – właścicielka powiedziała, że mogę dalej pracować, ale tylko na pół etatu, co nie wchodziło w grę.</p>
        <p>W 2009 roku wróciliśmy do Polski i zamieszkaliśmy z moją narzeczoną i jej rodzicami. Opamiętałem się z piciem, podjąłem pracę w piekarni, dobrze zarabiałem, wróciłem do gotowania. Z teściem od początku mi się nie układało. Był człowiekiem starej daty, dla którego liczył się tylko kościół i praca, którą najczęściej wykonywał moimi rękoma. Nie było dla niego ważne, że nie spałem po nocnej zmianie czy że jem obiad – musiało być zrobione „tu i teraz”. Byłem dla niego darmowym parobkiem.</p>
        <p>W 2011 roku wzięliśmy ślub. Asia, już po studiach, zaczęła obracać się w swoim towarzystwie, gdzie nie byłem mile widziany. Nasze drogi zaczęły się rozchodzić, dochodziło do sprzeczek. Lubiła mi wypominać, że gdy piłem, często przychodziłem zakrwawiony i pokaleczony, a ona za każdym razem drżała o to, co będzie ze mną następnym razem. Nie dziwiłem jej się, miała rację. Coś jeszcze wtedy do mnie czuła. Pewnego dnia, po szczerej rozmowie, doszliśmy do wniosku, żeby przerwać ten bezsensowny już związek, póki jeszcze coś nas łączy, a nie jest to nienawiść. W 2015 roku dostaliśmy papiery rozwodowe.</p>
        <p>Wróciłem do domu i do starych metod rozwiązywania problemów – uciekałem w alkohol. Wypijałem osiem piw dziennie, a czasem i wódkę. Zaczęły się ciągi alkoholowe, trwające po trzy, cztery tygodnie. Ostatni trwał cztery miesiące. Piłem wtedy z kolegą Piotrkiem. Jeśli chodzi o ilość, to w zależności od funduszy, bo oszczędności nie ruszałem, wypijaliśmy często dziennie po 0,75 l wódki i cztery-pięć piw na głowę, plus czteropak na noc. W tym czasie bardzo mało jadłem, zdarzały się przerwy w jedzeniu po kilka dni, pijąc tylko kefir czy mleko. Mój stan był opłakany: chodziłem brudny, śmierdzący i zaniedbany. Na niczym mi nie zależało. Moja obojętność i brak sensu życia potęgowały przygnębienie, które alkohol tylko chwilowo łagodził.</p>
        <p>Któregoś dnia skomentowałem na Facebooku zdjęcie pewnej dziewczyny o imieniu Kasia. Mieszkała w Bochni, całkiem niedaleko. Ja piłem nadal, ale zmieniło się to, że zaczęliśmy dużo pisać. Myślę, że „Księżniczka”, jak ją wtedy nazwałem, niewiele rozumiała z moich wiadomości. Były nieskładne i niechlujne, a ja sam, czytając je w lepszym stanie, zachodziłem w głowę, co ja tam napisałem. Któregoś dnia Kasia zaproponowała spotkanie. Przyjechała do Niepołomic, a ja byłem nawalony, choć trochę mniej niż zwykle. O dziwo, widząc mnie, nie uciekła. Przeciwnie, po długiej rozmowie zaproponowała pomoc. Wspierała mnie wyżywieniem, swoją obecnością, a także finansowo. Tych pieniędzy od niej nigdy nie przepiłem.</p>
        <p>Wraz z tą znajomością nasiliła się choroba mojej mamy, która mocno podupadła na zdrowiu. Była to zaawansowana cukrzyca, do której doszedł rak, zżerający ją bezlitośnie. Gasła w oczach. Trochę ogarnąłem picie, piłem znacznie mniej, choć i tak były to trzy piwa dziennie i jedno w nocy. Katarzyna załatwiła mi w tym czasie pracę w firmie ochroniarskiej. Po tygodniu wyrzucili mnie przez alkohol. Kasia strasznie to przeżyła. Poręczyła za mnie i musiała się wstydzić. Było mi bardzo przykro, że ją zawiodłem. Widziałem jej starania, jak bardzo chce mi pomóc, jak uparcie wierzy, że rzucę picie, co jej niejednokrotnie obiecywałem. Niestety, moje słowa nie przekładały się na czyny. Minęło kilka tygodni i Kasia po raz kolejny załatwiła mi pracę w tej samej firmie. Jakoś się trzymałem. Praca nie była ciężka, choć długa i monotonna.</p>
        <p>Będąc na służbie, zadzwonił telefon. W słuchawce usłyszałem głos brata, mówiącego, że mama zmarła. W ten dzień coś we mnie pękło na dobre. Emocjonalny ciężar, jaki na mnie spadł, był nie do udźwignięcia. Zostało między nami tyle niedopowiedzeń, tyle chciałem jej powiedzieć. Najgorsze było to, że mama nigdy nie usłyszała ode mnie słowa „przepraszam” za moje picie. Została mi ogromna pustka, której w żaden sposób nie mogłem wypełnić, wielki żal i wszechogarniający smutek. Po tym telefonie zwolniłem się z pracy i w drodze do domu kupiłem butelkę wódki 0,5 l. Opróżniłem ją z gwinta, co niewiele pomogło. Po pogrzebie, jak i przed nim, nie umiałem się pozbierać. Uciekałem w picie, które trwało dwa, trzy tygodnie, wydając oszczędności na alkohol. Czułem, że umieram za życia. Dwa lata później zmarł ojciec, a ja piłem dalej, duże ilości, około 10-14 piw dziennie.</p>
        <p>25 lipca 2017 roku, w dzień swoich imienin, byłem na imprezie w lesie, „na kiju”, jak to nazywaliśmy. Kasia również tam była. Dużo ze mną rozmawiała, choć ja czułem się przy niej jak śmieć. Nie mogłem pojąć, skąd u niej tyle troski, szczerej dobroci, bezinteresowności i ogromnej wiary we mnie. W jej oczach dostrzegłem to, czego nigdy wcześniej ani później nie widziałem – nadzieję, że dam radę. Podjąłem wtedy decyzję o zaprzestaniu picia, składając Kasi kolejną obietnicę.</p>
        <p>26 lipca obudziłem się zmasakrowany. Nie wychodziłem z łóżka, nie kupiłem też żadnego alkoholu. Do godziny 14 jakoś się trzymałem. Dwie godziny później zaczęło się. Drżało mi całe ciało, ręce nie potrafiły utrzymać kubka z herbatą, a z ciała lały się hektolitry potu. Najgorsza była noc. Czułem potężne lęki, nie mogłem zmrużyć oka. Kolejny poranek, dzień i noc minęły podobnie. Minuty wlokły się jak godziny. W tym czasie wielokrotnie dzwoniła Kasia, a ja nie potrafiłem odebrać telefonu. Wydawało mi się, że trzęsie mi się nawet głos i że jeśli się poruszę, stanie się coś złego. Kasia bardzo się martwiła, zostawiła na telefonie niezliczoną liczbę wiadomości. W tym stanie pozostawałem około pięciu dni. Po tym okresie poczułem się na tyle lepiej, że wziąłem kąpiel i wyszedłem do sklepu po mleko, bo organizm ledwo przyjmował płyny, a ja musiałem od nowa uczyć się jeść.</p>
        <p>Po kilku dniach spotkałem się z Kasią, moim aniołem stróżem. Dawała mi oparcie, wiarę, motywację, siłę i nadzieję. Widziałem, że jest ze mnie dumna. Ja, zupełnie trzeźwy, ogolony, czysty i chcący coś zmienić – takiego mnie nie znała. Stan zupełnej trzeźwości utrzymałem przez pięć lat, może trochę dłużej. Po czterech latach niepicia na moim ręku powstał tatuaż, na którym widnieje anioł w postaci kobiety, symbolizujący właśnie Kasię. Ja, idący schodami w górę, wśród światła, co symbolizuje moją właściwą drogę w życiu. Powyżej kompas, bym tej drogi już nie zgubił.</p>
        <p>Żyjąc w trzeźwości, znalazłem pracę, gdzie byłem przykładem sumienności dla innych. W późniejszym czasie zrobiłem uprawnienia UDT. Z Kasią przestałem się widywać. Być może jej celem było wyrwanie mnie ze szponów nałogu. Za pięć lat abstynencji, starań i wyrzeczeń kupiłem sobie domek z małą działką.</p>
        <p>Pewność siebie i długi okres niepicia zatarły logiczne myślenie o alkoholu, po który zacząłem sięgać małymi kroczkami, zaczynając od piwa. W mojej głowie panowało przekonanie, że zwyciężyłem z chorobą i już mnie ona nie dotyczy. Zanim się obejrzałem, piłem już wódkę, upijając się z kolegami. Zaczęło się od dwóch zapitych dni w tygodniu, a stopniowo picie przeniosło się na cały tydzień. Zaczęły się urlopy na żądanie, a po dłuższym ciągu – urlopy płatne i bezpłatne. Stopniowo, nie wiedząc kiedy, wróciłem do chlania sprzed okresu abstynencji. Były to ciągi miesięczne, a bywało, że i dwumiesięczne, z małymi przerwami. Nie liczyła się pora dnia i nocy, zawsze miałem coś schowanego do wypicia, na ogół czteropak piwa. Którejś nocy, budząc się z dziwnym lękiem, wypiłem schowany alkohol, a na telefonie puściłem audiobook. Zamknąłem oczy i po chwili zacząłem rozmawiać z występującymi tam postaciami, biorąc udział w scenariuszu. Rano zastanawiałem się nad prawdziwością tych zdarzeń.</p>
        <p>Była to… całą… trzeźwiałem… decyzją, że w poniedziałek przyjadę trzeźwy na detoks. Trzeźwienie na własną rękę było gehenną, ten wie, kto to przeżył. 10 lipca przyjechały koleżanki z pracy i przywiozły mnie na izbę. Mój stan był fatalny, czułem, że moje ciało za chwilę rozsypie się na kawałki jak stłuczona szyba. Przyjęto mnie po konsultacji z lekarzem, bez skierowania.</p>
        <p>Konsekwencje mojego picia to na pewno zmarnowany, wieloletni czas, którego nie da się odzyskać. Konsekwencje zdrowotne, finansowe, rodzinne, moralne, prawne i socjalne. Przez lata nie korzystałem z praw obywatelskich, na przykład nie chodziłem na wybory. Będąc tu, w moim życiu nadal jest obecna Kasia, księżniczka i zarazem anioł stróż. Nadal mnie wspiera i we mnie wierzy.</p>
        <p>Alkohol był dla mnie wolnością i wielkim zniewoleniem.</p>
      </div>
      <div class="speak-button-container"><button id="speakBtn2" class="speak-button">▶️ Odsłuchaj Historię</button></div>
    </article>
  </main>
  <script>
    function createLector(buttonId, textElementId, buttonText) {
      const btn = document.getElementById(buttonId);
      if (!btn) return;
      const textElement = document.getElementById(textElementId);
      if (!textElement) return;
      const fullText = textElement.innerText;
      let sentences = fullText.match(/[^.!?]+[.!?]?/g) || [fullText];
      let currentIndex = 0;
      let isReading = false;
      function readSentence(i) {
        if (!isReading || i >= sentences.length) {
          btn.textContent = `▶️ ${buttonText}`;
          currentIndex = 0;
          isReading = false;
          window.speechSynthesis.cancel();
          return;
        }
        const utterance = new SpeechSynthesisUtterance(sentences[i].trim());
        utterance.lang = "pl-PL";
        utterance.onend = () => { if (isReading) { currentIndex++; readSentence(currentIndex); } };
        window.speechSynthesis.speak(utterance);
      }
      btn.addEventListener("click", () => {
        const synth = window.speechSynthesis;
        if (isReading) {
          isReading = false;
          synth.cancel();
          btn.textContent = `🔄 Wznów`;
        } else {
          isReading = true;
          btn.textContent = `⏸️ Pauza`;
          readSentence(currentIndex);
        }
      });
    }
    createLector("speakBtn1", "piciorys-wstep", "Odsłuchaj Wstęp");
    createLector("speakBtn2", "piciorys-historia", "Odsłuchaj Historię");
  </script>
</body>
</html>
